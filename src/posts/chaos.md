---
layout: blog
title: آشفتگی
description: زنگ زدم،‌ بهش گفتم که راست می‌گفتی، حق با تو بود من خیلی عوض شدم، اصلا شبیه خودم نیستم، کم‌کم دیگه صداهای توی ذهنم دارن خفه‌م می‌کنن.
date: 1403/12/23
time: "23:21"
location: خونه
tags: [آشفتگی, افسردگی, کلافگی, خستگی, بد]
---

وقتی رسیدم خونه داشتم نفس نفس میزدم، انگاری که پام به ته استخر نرسه. یک ساعت قبل‌تر، لب خیابون وایساده بودم و نمیدونستم کجام و اونجا چیکار می‌کنم. هیچوقت توی بیداری انقد خواب رو عمیق تجربه نکرده بودم. بدنم داشت می‌لرزید و توی یه روز گرم آفتابی سردم بود. صدای ماشین‌های توی خیابون ولیعصر رو نمی‌تونستم بشنوم، مسلما من اونجا نبودم، یه جای خیلی دور بودم، یه جای خیلی تاریک و ترسناک. گودالی که خودم برای خودم کنده بودم؟ یا توی دره عمیق افکارم؟ بگذریم. برگردیم به یه ساعت بعد‌تر. کاش می‌تونستم دست کنم تو حلقم و بالا بیارم تا سنگینی سینه‌ام سبک شه. کاش می‌تونستم آتیشی که توی سرم بود رو خاموش کنم. دیگه حتی از دست خودمم کمکی برنمیومد. سکوت خونه داشت همه‌چیزو بدتر می‌کرد.

به خودم اومدم دیدم که دقیقا ۲ ساعته دارم توی سرم شنا می‌کنم. تازه حواس پنجگانه‌م داشت کار می‌کرد. به یکی از دوستام که امسال باعث شده بود چند بار لبخند به لبام بیاد پیام دادم و ازش تشکر کردم، از حالم گفتم، حرف زدیم، از تجربیات مشابه‌اش گفت، اونجاش که منم یکی از آدمای خوب داستانش بودم خیلی خوشحالم کرد. بعد به نیما زنگ زدم،‌ بهش گفتم که راست می‌گفتی، حق با تو بود من خیلی عوض شدم، اصلا شبیه خودم نیستم، کم‌کم دیگه صداهای توی ذهنم دارن خفه‌م می‌کنن. نیما آدم خوبی توی داستان منه، ۳ ماه ازش خبری نگرفتم و الان که با این حجم از غصه میرم جلو درش ازم دلخور نیست. مرسی نیما، یادم می‌مونه. و نیما راست می‌گه «هرکه بامش بیش، برفش بیش».

امروز یکی از بدترین روزای امسال بود، تنهاترین روز سال با اینکه دورم شلوغ بود. ترسناک، تاریک، غمگین، کرخت، زشت، بد، ناراحت، تخمی، بد بد بد بد بد. امشب اینو می‌نویسم و امیدوارم که یه روز بخونمش و بگم حالم خوب شد. الان تنها کاری که از دستم برمیاد اینه که این پست رو بنویسم و بعد برم شام درست کنم. از فردا هم دویدن رو خیلی جدی شروع می‌کنم. آها راستی دوباره توییتر دی‌اکتیو کردم. اصلا دلم نمیاد پست رو تمومش کنم. راستش هنوز دوست دارم بنویسم، از خودم، از دورم و بگم که چقدر این روزا واسم داره بد می‌گذره، چقدر دارم توی تاریکی دست‌وپا میزنم و کسی حواسش نیست. از اینکه خودم گاهی خودم رو از یاد می‌بره، انگار کم کم اسمم داره می‌میره. شاید باورش سخت باشه ولی بعضی روزا حتی هیچی یادم نمیاد، از خواب پا میشم و یادم نمیاد که کل هفته رو چیکار می‌کردم و کیا رو دیدم؟ امروز چیکار باید بکنم؟ آه یاشا چقدر بی‌مسئولیتی به خودت بیا. چی تو رو انقد فرو ریخته؟ تو که انقد پخش زمین نبودی! تو دیگه حتی مثل قبل نمی‌خندی. نگران نباش، درستش می‌کنیم.
---
layout: blog
title: جنگ من با من
description: دلم تنگ شده بود که یه پست طولانی بنویسم و امروز که کار خاصی ندارم و توی کتابخونه نشستم یه بهونه‌ای شد که بنویسمش. راستش هنوز برای پست عنوان هم انتخاب نکردم چون نمیدونم چی می‌خوام بنویسم.
date: 1403/12/22
time: "13:55"
location: کتابخونه
tags: [ذهن, مزدافر مومنی, خوشحالی, ناراحتی, جنگ من با من, عید]
---

دلم تنگ شده بود که یه پست طولانی بنویسم و امروز که کار خاصی ندارم و توی کتابخونه نشستم یه بهونه‌ای شد که بنویسمش. راستش هنوز برای پست عنوان هم انتخاب نکردم چون نمیدونم چی می‌خوام بنویسم.
چند روز پیش داشتم می‌گفتم که لزوما هر ناراحتیی بد نیست. آدم گاهی وقتا خوشحاله و نمی‌دونه چقدر اوضاع خرابه، هر خوشحالی هم صرفا خوب نیست. اصلا کاری هم با خوب و بد ندارم اما من ذهنم بعضی وقتا گولم میزنه که "تلاش کن ناراحت نباشی" یا "اگه ناراحتی خودتو سرگرم کن حالت خوب شه" و این یه تکنیک خیلی ساده و رایجه که باهاش منو رام می‌کنه وقتی که شرایط افتضاحه. نمی‌خوام جای اینکه حلش کنم خودمو گول بزنم. به قول مزدافر ذهن یه «غولِ بازیگوشِ بی‌اخلاقه»، غول به خاطر اینکه خیلی زورش زیاده، می‌تونه از پس هرکاری بر بیاد; بازیگوش به خاطر اینکه دوست داره همیشه روی شاخه‌ها بالا و پایین بپره و چیزای مختلف رو امتحان کنه و بیکار نباشه; بی‌اخلاق چون براش خوب و بد مهم نیست و به فکر خودشه.
یکم بخوام از ۱۴۰۳ بگم امسال خیلی توی خودم با خودم گلاویز بودم. یه سر جاها من زدم و یه سری جاها اون، یه سری جاها دوست بودیم و یه سری جاها دشمن، جنگ من با من. فقط کاش امسال بیشتر می‌نوشتم، می‌خوام هرطور که شده سال ۱۴۰۳ رو بیشتر بنویسم چه برای خودم و چه توی وبلاگم. نوشتم سرم رو مثل لیوان خالی می‌کنه و سبک می‌شم. نوشتن اون احساسات و افکاری که به زبون نمیارم رو از ته ذهنم می‌کشه بیرون و تبدیل به کلمات/جملات می‌کنه.
به هرحال، سردرگمم، یکمم از لحاظ جسمی خسته‌ام. عید هم پیشاپیش مبارک. عنوان رو هم "جنگ من با من" می‌ذارم.
